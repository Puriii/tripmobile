Title: TripSit Mobiel
Short Description (80 CHARACTERS OR LESS): TripSit's informatie en online hulpverlening voor veilig drugsgebruik

Full Description: TripSit, de toonaangevende online adviseur voor het veilig gebruiken van drugs, verzamelt van vrijwel alle genotsmiddelen de belangrijkste gegevens, zoals doseringen en wisselwerkingen, en publiceert deze op http://factsheets.tripsit.me. Deze gegevens worden voortdurend bijgewerkt op basis van de recentste wetenschappelijke en anekdotische onderzoeken. TripSit heeft deze app ontwikkeld om de belangrijkste informatie mobiel beschikbaar te maken, om het bewustzijn van de risico's van drugsgebruik verder te vergroten.

TripSit biedt ook chatrooms waar zowel drugsgebruikers als deskundigen objectief en onbevooroordeeld advies geven. Onze app verbindt gebruikers met de #tripsit chatroom, waar persoonlijke aandacht wordt besteed aan drugsgebruikers die zich na het nemen van een drug in een moeilijke situatie bevinden. TripSit heeft meerdere chatrooms, waar we ons best doen alle vragen over de verschillende aspecten van drugs of onze organisatie te beantwoorden.

Graag willen wij duidelijk maken dat de informatie en diensten die wij aanbieden enkel voor educatieve doeleinden bedoeld en geschikt is. Wij kunnen niet garanderen dat onze informatie voor elk individu juist en relevant is. Onze gegevens zijn slechts bedoeld als een hulpmiddel, en zeker niet als aanbeveling of medisch advies. Als je onmiddelijke medische zorg nodig hebt, neem dan direct op met de eerste hulp! TripSit moedigt drugsgebruik niet aan, en hoewel wij ons inzetten voor de juistheid van onze informatie, kunnen wij uiteraard niet garanderen dat deze foutloos is. Jezelf goed informeren en een veilige houding heb je zelf in de hand!

Hoewel wij onze app in meerdere talen aanbieden, zouden wij de gebruikers van onze chatrooms willen verzoeken in het Engels te communiceren, om de inhoud van de gesprekken voor iedereen begrijpelijk te houden. Ook willen we je graag op de hoogte brengen van onze twee belangrijkste regels: Wij verwachten een positieve houding, en toleren absoluut geen discussies gerelateerd aan het verhandelen van psychoactieve substanties, of betaalmiddelen. Een overzicht van alle TripSit regels kan worden gevonden op https://wiki.tripsit.me/wiki/Rules.

http://tripsit.me/
